+++
body = ""
date = 2021-10-05T21:00:00Z
title = "БУС лентите са вече възможни!"
type = "post"

+++
Още при стартирането на Спаси София в началото на февруари, нашият екип се зае с тежка битка – промяна на Наредба 2 на МРРБ за планиране и проектиране на комуникационно-транспортните системи на урбанизираните територии. В нейния член 102 се съдържаха на практика неизпълними изисквания за изграждането на БУС ленти. Въпреки, че тази наредба е от 2004 г., a за този период не е бил обособен нито метър нови БУС ленти в София, Общината така и не намира за нужно да предприеме действия по нейната промяна. Напротив, както Ви показахме в [първата ни статия по въпроса](https://spasisofia.org/5-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%B0%D0%B7%D0%BD%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F-%D0%B7%D0%B0-bus-%D0%BB%D0%B5%D0%BD%D1%82%D0%B8.html), в продължение на много години, различни представители на Общината обещават, че ще инициират промяна, разбирайки вредността на тогава действащата наредба, но реални действия така и не следват. Можем само да предполагаме, какви са причините за това бездействие, но това вече не е важно, защото…
<!--more-->
Защото на 24 юли 2015 г. в Държавен вестник беше обнародвана промяна на тази наредба, която значително намалява изискванията за изграждане на БУС ленти. Считано от тази дата, дадено трасе отговаря на изискванията ако е по улица с две или повече ленти в посока, отредената за градския транспорт лента е с широчина минимум 3,00 метра и по направлението се движат 15 или повече коли на обществения транспорт на час. Градовете, в които вече има условия за регламентиране на БУС ленти са София, Пловдив, Варна, Бургас, Плевен, Стара Загора, Русе и др.  
![](/uploads/bus-lenta-bul-vasil-levski-1024x475.png)